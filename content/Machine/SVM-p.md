## إثبات معادلة الـ SVM

### 1. تعريف المعادلة الأساسية


احنا بنفترض إن المعادلة اللي بتمثل الـ **Hyperplane** هي:

$$\large w \cdot x + b = 0$$

فين؟

- متجه عمودي على المستوي (الـ hyperplane) هو ال**w**
- ال (bias) هو الb

### 2. ناخد نقطتين على المستوي

![[{D83E4922-4446-485B-9808-D69A12F3E641}.png]]
بنختار أي نقطتين $x_1$ و $x_2$ موجودين على المستوي. بالتعويض في المعادلة:

$$\large w \cdot x_1 + b = 0$$ $$\large w \cdot x_2 + b = 0$$

لو طرحنا المعادلتين من بعض:

$$\large w \cdot (x_1 - x_2) = 0$$

وده معناه إن المتجه **w** عمودي (perpendicular) على المستوي

---

### 3. الشروط للعينات

بنفرض إن العينات بتتقسم لفئتين:

- العينات الموجبة (+):

$$\large w \cdot x_i + b \geq 1$$

- العينات السالبة (-):

$$\large w \cdot x_i + b \leq -1$$

نقدر نجمع الشرطين في معادلة واحدة:

$$\large y_i (w \cdot x_i + b) \geq 1$$

- اللي بيوضح اذا كانت العينة موجبة (+1) او سالبة (-1) هو $\large y_i$

---

### 4. حساب الMargin Width

بنفترض إن الmargin هو المسافة بين المستويين اللي بيمثلوا حدود الفئات
العرض (width) هو المسافة العمودية بين المستويين:

$$\large \text{Width} = \frac{2}{||w||}$$

هدفنا هنا هو **تكبير الmargin**، وده بيعادل **تصغير** $||w||$:

$$\large \min \frac{1}{2} ||w||^2$$

ليه بنستخدم التربيع؟ علشان يبقى التعامل اسهل للتبسيط لما نيجي نشتق قدام

---

### 5. حل باستخدام Lagrange Multipliers

علشان ناخد الconstraints في الاعتبار، بنستخدم طريقة **Lagrange**:

$$\Large L = \frac{1}{2} ||w||^2 - \sum_{i=1}^{l} \alpha_i [y_i (w \cdot x_i + b) - 1]$$

فين؟

- **$\alpha_i$**: معاملات لاغرانج
- الشرط $y_i (w \cdot x_i + b) - 1 \geq 0 \large$ محطوط جوا المعادله

### 6. اشتقاق القيم المثلى

#### اشتقاق بالنسبة لـ w:

$$\large \frac{\partial L}{\partial w} = w - \sum_{i=1}^{l} \alpha_i y_i x_i = 0$$

لما نحلها:

$$\large w = \sum_{i=1}^{l} \alpha_i y_i x_i$$

#### اشتقاق بالنسبة لـ b:

$$\large \frac{\partial L}{\partial b} = \sum_{i=1}^{l} \alpha_i y_i = 0$$
